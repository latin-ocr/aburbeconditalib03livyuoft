10

10

278 Lissssss xxxvn, 22. 23. [a. u. ο. 5134]

lesponti opus essent, Romanam. Rhodiamque classem
redire Samum atque ibi in statione esse, ne Polyxenidas
ab Epheso moveret. rex Elaeam, Romani ac Rhodii
Samum redierunt. ibi BIarcus Aemilius frater praetoris
decessit. Rhodi celebratis exsequiis, adversus classem,
quam fama erat ex Syria venire, tredecim suis navibus
et una Coa quinqueremi, altera Cnidia, Rhodum, ut ibi
in statione essent, profecti sunt. biduo antequam Euda-
mus cum classe ab Samo veniret, tredecim ab Rhodo
naves cum Pamphilida praefecto adversus eandem Sy-
riacam classem missae, adsumptis navibus quattuor quae
Cariae praesidio erant, obpugnantibus regiis Daedala et
quaedam alia Peraeae castella obsidione exemerunt.
Eudamum confestim exire placuit. additae huic quoque
sunt ad eam classem quam habebat sex apertae naves.
profectus cum, quantum adcelerare poterat, maturasset,
ad portum, quem Megisten vocant, praegressos conse-
quitur. inde uno agmine Phaselidem cum venissent,
optimum visum est ibi hostem opperiri.

XXIII. In confinio Lyciae et Pamphyliae Phaselis
est3 prominet penitus in altum conspiciturque prima ter-
rarum Rhodum a Cilicia petentibus et procul navium
praebet prospectum. eo maxime, ut in obvio classi ho-
stium essent, electus locus est. ceterum, quod non pro-
viderunt, et loco gravi et tempore anni —- medium enim
aestatis erat —‚ ad hoc insolito odore ingruere morbi
vulgo, maxime in remiges, coeperunt. cuius pestilentiae
metu profecti eum praeterveherentur Pamphylium sinum,
ad Eurymedontem amnem adpulsa classe audiunt ab
Aspendiis ad Sidam iam hostis esse. tardius navigave-
rant regii adverso tempore etesiarum, quod velut statum
favonis ventis est. Rhodiorum duae et triginta quadrire-
mes et quattuor triremes fuere3 regia classis septem et
triginta maioris formae navium erat, in quibus tres hepte-
rcs, quattuor hexeres habebat. praeter has decem tri-
remes erant. et hi adesse hostis ex specula quadam
cognoverunt. utraque classis postero die luce prima,
tamquam eo die pugnatura, e portu movit3 et postquam
superavere Rhodi promunturium, quod ab Sida prominet

