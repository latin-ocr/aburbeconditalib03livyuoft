LIBER XXXVI, 32. 33. [a. C. 191] 247

0550 aequum censebant Romani: non enim M’. Acilium
- consulem legionesque Romanas Diophani et Achaeis ad
Thermopylas pugnasse. Diophanes adversus haec purgare
interdum sese gentemque, interdum de iure facti disserere.
quidam Achaeorum et initio eam se rem aspernatos testa-
bantur, et tune pertinaciam increpitabant praetoris3 aucto-
ribusque iis decretum est, ut T. Quinctio ea res permit-
teretur. erat Quinctius sicut adversantibus asper, ita, si
cederes, idem placabilis. omissa igitur contentione vocis
vultusque ‘si utilem’ inquit ‘possessionem eius insulae
censerem Achaeis esse, auctor essem senatui populoque
Romano, ut eam vos habere sinerent. ceterum sicut testu-
dinem, ubi conlecta in suum tegumen est, tutam ad omnis
ictus video esse, ubi exserit partis aliquas, quodcumque
nudavit, obnoxium atque infirmum habere —‚ haud dissimi-
liter vos, Achaei, clausos undique mari, quod intra Pelo-
ponnesi est terminos, ea et iungere vobis et iuncta tueri
facile, simul aviditate plura amplectendi hine excedatis,
nuda vobis omnia quae extra sint et exposita ad omnes
ictus esse.’ adsentienti omni coneilio nec Diophane ultra
tendere auso Zacynthus Romanis traditur.

XXXHL Per idem tempus Philippus rex proficiscen-
tem consulem ad Naupactum percunctatus, si se interim,
quae defecissent ab societate Romana, urbes recipere
vellet, permittente eo ad Demetriadem copias admovit,
haud ignarus quanta ibi tum turbatio esset. destituti
enim ab omni spe, cum desertos se ab Antiocho, spem
nullam in Aetolis esse cernerent, dics noctesque aut Phi-
lippi hostis adventum aut infestiorem etiam, quo iustius
irati erant, Romanorum exspectabant. turba erat ibi in-
condita regiorum, qui primo pauci in praesidio relicti,
postea plures, plerique inermes ex proelio adverso fuga
delati, nec virium 1100 animi satis ad obsidionem toleran-
dam habebant. itaque praemissis a Philippo, quia spem
impetrabilis veniae ostendebant, responderunt, patere por-
tas regi. ad primum eius ingressum principum quidam
urbe excesserunt, Eurylochus mortem sibi conscivit. An-
tiochi milites — sic enim pacti erant — per Macedoniam
Thraciamque prosequentibus Macedonibus, ne quis eos

3

4

[0

6

