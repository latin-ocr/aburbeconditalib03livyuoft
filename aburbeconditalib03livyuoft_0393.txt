LtBER XXXvu, 5840. [a. e. 189] 313

esse. ceterum vere aestimanti Aetolicum magis ad Ther· 8

mopylas bellum quam regium fuit. quota enim parte
virium suarum ibi dimicavit Antiochus? in Asia totius
Asiae steterunt vires, ab ultimis oris omnium gentium
contractis auxiliis.

LVIHL Merito ergo et diis inmortalibus, quantus
maximus poterat, habitus est honos, quod ingentem vi-
ctoriam facilem etiam fecissent, et imperatori triumphus
est decretus. triumphavit mense intercalario pridie kal.
Martias. qui triumphus spectaculo oculorum maior quam
Africani fratris eius fuit, recordatione rerum et aestima-
tione periculi certaminisque non magis comparandus quam
si imperatorem imperatori aut Antiochum ducem Hanni-
bali conferres. tulit in triumpho signa militaria ducenta
viginti quattuor, oppidorum simulacra eentum triginta
quattuor, eburneos dentes mille ducentos triginta unum,
aureas coronas ducentas triginta quattuor, argenti pondo
eentum triginta septem milia quadringenta viginti, tetrach-
mum Atticorum ducenta viginti quattuor milia, cistophorum
trecenta viginti unum milia septuaginta, nummos aureos
Philippeos eentum quadraginta milia3 vasorum argenteo-
rum —— onmia caelata erant — mille pondo et quadrin-
genta viginti tria, aureorum mille pondo viginti tria. et
duces regii, praefecti et purpurati duo et triginta ante
currum ducti. militibus quini viceni denarii dati, duplex
centurioni, triplex equiti. et stipendium militare et fru-
mentum duplex post triumphum datum. [item] proelio
in Asia facto duplex dederat. triumphavit anno fere
post quam consulatu abiit.

LX. Eodem fere tempore et Cn. BIanlius consul in
Asiam et Q. Fabius Labeo praetor ad classem venit.
ceterum consuli non deerat cum Gallis belli materia3
mare pacatum erat devicto Antiocho. cogitanti Q. Fabio
cui rei potissimum insisteret, ne otiosam provinciam ha-
buisse videri posset, optimum visum est in Cretam insu-
lam traicere. Cydoniatae bellum adversus Gortynios
Gnosiosque gerebant, et captivorum Romanorum atque
Italici generis magnus numerus in servitute esse per to-

ιζ)

5

[ὑ

3

tam insulam dicebatur. classe ab Epheso profectus eum 4

