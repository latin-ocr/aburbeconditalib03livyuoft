4 Llssssu XXXI, 4.5. [a.u.e.:†›5›3.2354]

tum relatum esset, qui ductu atque auspicio P. Scipionis

2 in Africa bellum perfecissent, decreverunt patres, ut M.
Iunius praetor urbis, si ei videretur, decemviros agro
Samniti Apuloque, quod eius publicum populi Romani

3 esset, metiendo dividendoque crearet. creati P. Servilius,
Q. Caecilius Metellus, C. et. M. Servilii — Geminis am-
bobus cognomen erat —‚ L. et A. Hostilii Catones, P.
Villius Tappulus, M. Fulvius Flaccus, P. Aelius Paetus,
T. Quinctius Flamininus.

4 Per eos dies P. Aelio consule comitia habente creati
consules P. Sulpicius Galba, C. Aurelius Cotta. prae-
tores exinde facti Q. Minucius Rufus, L. Furius Purpurio,

5 Ω. Fulvius Gillo, C. Sergius Plancus. ludi Romani
scaenici eo anno magnifiee adparateque facti ab aedilibus
curulibus L. Valerio Flacco et T. Quinctio Flaminino.

6 biduum instauratum est. frumentique vim ingentem,
quod ex Africa P. Scipio miserat, quaternis aeris populo

7 cum summa fide et gratia diviserunt. ct plebei ludi ter
toti instaurati ab aedilibus plebi L. Apustio Fullone et
Ω. Minucio Rufo, qui eX aedilitate praetor creatus erat. et
Iovis epulum fuit ludorum causa.

1 V. Anno quingentesimo quinquagesimo primo ab
urbe condita, P. Sulpicio Galba, C. Aurelio consulibus,
bellum cum rege Philippo initum est, paucis mensibus

2 post pacem Carthaginiensibus datam. omnium primum
eam rem idibus Martiis, quo die tum consulatus inibatur,

3 P. Sulpicius consul retulit, senatusque decrevit, uti con-
sules maioribus hostiis rem divinam facerent quibus diis

4 ipsis videretur eum precatione ea: quod senatus popu-
lusque Romanus de re publica deque ineundo novo bello
in animo haberet, ea res uti populo Romano sociisque ae
nomini Latino bene ac feliciter eveniret3 secundum rem
divinam precationemque ut de re publica deque pro-

5 vinciis senatum consulerent. per eos dies oportune
irritandis ad bellum animis et litterae ab M. Aurelio
legato et M. Valerio Laevino propraetore adlatae et

6 Atheniensium nova legatio venit, quae regem adpropin-
quare finibus suis nuntiaret brevique non agros modo,
sed urbem etiam in dicione eius futuram, nisi quid in

