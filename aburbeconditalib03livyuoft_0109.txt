LIBER XXXI, 32. 33. [a. C. ⁶200] 29

eius, cuius ipse maturitatem expectandam putaret, tempus
ita iam nunc statui posse: eum legibus cautum esset, ne
de pace belloque nisi in Panaetolico et Pylaico concilio
ageretur, decernerent extemplo, ut praetor sine fraude, -
cum de bello et pace agere velit, advocet concilium et
quod tum referatur decernaturque ut perinde ius ratum-
que [sit] ac si in Panaetolico aut Pylaico concilio actum
esset. dimissis ita suspensa rc legatis egregie consultum ;·
genti aiebat: nam utrius partis melior fortuna belli esset,
ad eius societatem inclinaturos. haec in concilio Aetolo-
rum acta.

XXXIII. Philippus inpigre terra marique parabat
bellum. navalis copias Demetriadem in Thessaliam con-
trahebat. Attalum Romanamque classem principio veris ι
· ab Aegina ratus moturos, navibus maritumaeque orae
praefecit Heraclidem, quem et ante praefecerat3 ipse ter- ·
restris copias comparabat, magna se duo auxilia Romanis
detraxisse credens, ex una parte Aetolos, ex altera Dar-
danos, faucibus ad Pelagoniam a filio Perseo interclusis.
ab consule non parabatur, sed gerebatur iam bellum. per
Dassaretiorum fines exercitum ducebat, frumentum quod
ex hibernis extulerat integrum vehens, quod in usum
militi satis esset praebentibus agris. oppida vicique par- =·
tim voluntate, partim metu se tradebant3 quaedam vi
expugnata, quaedam deserta in montis propinquos refu-
gientibus barbaris inveniebantur. ad Lyncum stativa
posuit prope flumen Bevuin 3 inde frumentatum circa
horrea Dassaretiorum mittebat. Philippus consternata
quidem omnia circa pavoremque ingentem hominum cer-
nebat, sed parum gnarus, quam partem petisset consul,
alam equitum ad explorandum, quonam hostis iter inten-
dissent, misit. idem error apud consulein erat: movisse
ex hibernis regem sciebat, quam regionem petisset igno-
rans. is quoque speculatum miserat equites. hae duae ’
alae ex diverso, cum diu incertis itineribus vagatae per
Dassaretios essent, tandem in unum iter convenerunt.
neutros fefellit, ut fremitus procul hominum equorumque
exauditus cst. itaque prius quam in conspectum venirent,
equos armaque expedierant.. nec mora, ubi primum hostem

