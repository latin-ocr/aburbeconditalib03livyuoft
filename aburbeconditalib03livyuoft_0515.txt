LIBER XXXX, 12. 13. [a. C. 18⁶2] 435

>nam si et in Romanis tantum momenti credebam esse, ut
quem vellent inponerent Macedoniae regem, et meae tan-
tum apud eos gratiae confidebam, quid opus parrICidio
fuit? an ut cruentum diadema fraterna caede gererem? ut
illis ipsis, apud quos aut vera aut certe simulata probitate
partam gratiam habeo, si quam. forte habeo, exsecrabilis
et invisus essem? nisi T. Quinctium credis, cuius virtute
et consiliis me nunc arguis regi, cum et ipse tali pietate
vivat cum fratre, mihi fraternae caedis fuisse auctorem.
idem non Romanorum gratiam solum, sed Macedonum
iudicia ac paene omnium deorum hominumque consensum
conlegit, per quae omnia se mihi parem in certamine non
futurum crediderim idem, tamquam in aliis omnibus rc-
bus inferior essem, ad sceleris ultimam spem confugisse
me insimulat. vis hanc formulam cognitionis esse, ut
uter timuerit, ne alter dignior videretur regno, is consilium
fratris obprimendi iudicetur cepisse?

XIII. Exsequamur tamen quocumque modo conficti
ordinem criminis. pluribus modis se petitum criminatus
est et omne's insidiarum vias in unum diem contulit. volui
interdiu eum post lustrationem, cum concurrimus, et qui-
dem, si diis placet, lustrationum die, occidere3 volui, eum
ad cenam invitari, veneno scilicet tollere3 volui, cum eo-
misatum gladiis adcincti me secuti sunt, ferro interficere.
tempora quidem qualia sint ad parricidium electa vides:
lusus, convivii, comisationis. quid? dies qualis? quo
lustratus exercitus, quo inter divisam victimam, praelatis
omnium qui umquam fuere Macedoniae regum armis regis,
duo soli tua tegentes latera, pater, praevecti sumus et
secutum est Macedonum agmen, hoc ego, etiam si quid
antea admisissem piaculo dignum, lustratus et expiatus
sacro, tum cum maxime in hostiam itineri nostro circumda-
tam intuens‚ parricidium, venena, gladios in comisationem
praeparatos volutabam in animo, ut quibus aliis deinde
sacris contaminatam omni scelere mentem expiat-em? sed
caecus criminandi cupiditate animus, dum omnia suspecta
efficere vult, aliud alio confundit. nam si veneno te inter
cenam tollere volui, quid minus aptum fuit quam perti-
naci certamine et concursu iratum te efficere, ut merito,

28*

15

16

18

