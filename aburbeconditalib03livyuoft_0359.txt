LIBER xxxvn, 2324. [a.C.190] 279

in altum, extemplo et conspecti ab hostibus sunt et ipsi
eos viderunt. ab regis sinistro cornu, quod ab alto ob- 7
iectum erat, Hannibal, dextro Apollonius purpuratorum
unus praecrat3 et iam in frontem derectas habebant nau
ves. Rhodi longo agmine veniebant. prima praetoria 8
navis Eudami erat3 cogebat agmen Chariclitus3 Pamphi-
lidas mediae classi praeerat. Eudamus postquam hostium 9
aciem instructam et paratam ad concurrendum vidit, et
ipse in altum evehitur, et deinceps quae sequebantur ser-
vantes ordinem in frontem derigere iubet. ea res primo 10
tumultum praebuit3 nam nec sic in altum evectus erat,
ut ordo omnium navium ad terram explicari posset, et
festinans ipse praepropere cum quinque solis navibus Han-
nibali obcurrit, ceteri quia in frontem derigere iussi erant,
non sequebantur. extremo agmini loci nihil ad terram 11
relicti erat, trepidantibusque his inter se iam in dextro
cornu adversus Hannibalem pugnabatur.

XXIIII. Sed momento temporis et navium virtus ct 1
usus rei maritimae terrorem omnem Rhodiis dempsit.
nam et in altum celeriter evectae naves locum post sc 2
quaeque venienti ad terram dedere, et si qua concur-
rerat rostro cum hostium nave, aut proram lacerabat aut
remos detergebat, aut libero inter ordines discursu prae-
tervecta in puppim inpetum dabat. maxime exterruit 3
hepteris regia a multo minore Rhodia nave uno ictu de-
mersa. itaque iam haut dubie dextrum cornu hostium
in fugam inclinabat. Eudamum in alto multitudine navium 1²
maxime Hannibal, ceteris omnibus longe praestantem, ur-
gebat3 et circumvenisset, ni signo sublato ex praetoria
nave, quo dispersam classem in unum conligi mos erat,
omnes quae in dextro cornu vicerant naves ad opem
ferendam suis concurrissent. tum et Hannibal quaeque 5
circa eum erant naves capessunt fugam, nec inscqui Rhodi
ex magna parte aegris et ob id celerius fessis remigibus
potuerunt. cum in alto, ubi substiterant, cibo reficerent 6
vires, contemplatus Eudamus hostis claudas multilatasque
naves apertis navibus remulco trahentis, viginti paulo
amplius integras abscedentis, e turri praetoriae navis si-
lentio facto ‘exsurgite‚' inquit ‘et egregium spectaculum

