74 LIBER XXXII, 30. 31. [a. u.e.557]

:3 nt et ipsi conlatas in unum vires firmarent. postquam
fama accidit alterum consulem Boiorum urere agros, se-
ditio extemplo orta est. postulare Boi, ut laborantibus
opem universi ferrent, Insubres negare se sua deserturos.

4 ita divisae copiae, Boisque in agrum suum tutandum
profectis Insubres cum Cenomanis super amnis Minci

5 ripam consederunt. infra eum locum duo milia et consul

0Î‡ Cornelius eidem flumini eastra adplicuit. inde mittendo

in vicos Cenomanorum Brixiamque, qnod caput gentis

erat, ut satis comperit, non ex auctoritate seniorum iuven-
tutem in armis esse nec publico consilio Insubrum de-
fectioni Cenomanos sese adiunxisse, excitis ad se prin-
cipibus id agere ac moliri coepit, ut desciscerent ab In-
subribus Cenomani et sublatis signis aut domos redirent

S aut ad Romanos transirent. et id quidem impetrari ne-
quiit: in id fides data consuli est, ut in acie aut quiesce-
rent aut, si qua etiam occasio fuisset, adiuvarent Roma-

9 nos. haec ita convenisse Insubres ignorabant3 suberat
tamen quaedam suspitio animis, labare fidem sociorum.
itaque, cum in aciem eduxissent, neutrum iis cornu com-
mittere ausi, ne, si dolo cessissent, rem totam inclinarent,

10 post signa in subsidiis eos locaverunt. consul principio
pugnae vovit aedem Sospitae Iunoni, si eo dic hostes
susi fugatique essent. a militibus clamor sublatus, com-
potem voti consulem se facturos, et inpetus in hostis est

11 factus. non tulerunt Insubres primum concursum. qui-
dam et a Cenomanis terga repente in ipso certamine ad-
gressis tumultum ancipitem iniectum auctores sunt, caesa-
que in medio quinque et triginta milia hostium, quinque

12 milia et ducentos vivos captos, in iis Hamilcarem Poeno-
rum imperatorem, qui belli causa fuisset, signa militaria

13 centum triginta et carpenta [supra ducenta. oppida] Gal-
lorum, quae Insubrum defectionem secuta erant, dedide-
runt se Romanis.

1 XXXI. Minucius consul primo effusis populationibus
peragraverat finis Boiorum, deinde, ut relictis Insubribus

ad sua tuenda receperant sese, castris se tenuit, acie

2 dimicandum cnm hoste ratus. nec Boi detrectassent
pugnam, ni sama Insubres victos adlata animos fregisset.

u]

