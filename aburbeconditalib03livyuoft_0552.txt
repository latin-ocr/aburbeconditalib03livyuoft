*1

(a

1

2

O

4

5

6

7

S

472 LIBER xxxx, 5s.59. [a.u.c.571:> a. c. 1711]

starnae vellent, quali tempestate Gallos spoliantes Del-
phos fama est peremptos esse, talis tum Bastarnas nc-
quiquam ad iuga montium adpropinquantes obpressit.
neque enim imbre tantum effuso, dein creberrima gran-
dine obruti sunt cum ingenti fragore caeli tonitribusque
et fulguribus praestringentibus aciem oculorum, sed ful—
mina etiam sic undique micabant, ut peti viderentur cor-
pora. nec solum milites, sed etiam principes icti caderent.
itaque 011111 praecipiti fuga per rupes praealtas inprovidi
sternerentur ruerentque, instabant quidem perculsis Thra-
ces, sed ipsi deos auctores fugae esse caelumque in se
ruere aiebant. dissipati procella cum tamquam ex nau—
fragio plerique semermes in castra, unde profecti erant,
redissent, consultari quid agerent coeptum. inde orta
dissensio, aliis redeundum, aliis penetrandum in Dar-
daniam censentibus. triginta ferme milia hominum, Clon-
dico duce, [quo] profecti erant pervenerunt3 cetera mul-
titudo retro, qua venerat, aquiloniam regionem repetit.
Perseus potitus regno interfici Antigonum iussit3 et dum
firmaret res, legatos Romam ad amicitiam paternam re-
novandam petendumque. ut rex ab senatu adpellaretur,
misit. haee eo anno in Macedonia gesta.

LVHH. Alter consulum Q. Fulvius ex Liguribus
triumphavit, quem triumphum magis gratiae quam rerum
gestarum magnitudini datum constabat. armorum hosti-
lium magnam vim transtulit, nullam pecuniam admodum.
divisit tamen in singulos milites trecenos aeris, duplex

ι» centurionibus, triplex equiti. nihil in eo triumpho magis

insigne suit quam quod forte evcnit, ut eodem die trium-
pharet, quo priore anno ex praetura triumphaverat. secun—
dum triumphum comitia edixit, quibus creati consules
M. Iunius Brutus, A. BIanlius Vulso. praetorum inde
tribus creatis coniitia tempestas diremit. postero die re-
liqui tres faeti, ante diem quartum idus BIarfflas, M. Ti-
tinius Curvus, Ti. Claudius Nero, T. Fonteius Capito.
ludi Romani instaurati ab aedilibus curulibus Cn. Servilio
Caepione, Ap. Claudio Centone propter prodigia quac
evenerant. terra movit3 in foris publicis, ubi lectister-
nium erat, deorum capita quae in lectis erant averterunt
se, lanxque eum integumentis quae Iovi adposita fuit de-
cidit de mensa. oleas quoque praegustasse mures in pro-
digium versum est. ad ea expianda nihil ultra quam ut
ludi instaurarentur actum est.

 

