&l

{0

¹0

24 Lmen XXXI, 27-29. [a.u. 0.554]

Athenagoras quidam, regius praefectus, in transitu flumi-
nis a novissimo agmine adortus postremos turbavit. ad
quorum clamorem et trepidationem cum revectus equo
propere legatus signa convertisset et coniectis in medinm
sarcinis aciem direxisset, non tulere inpetum Romano-
rum militum regii. multi ex iis occisi, plures capti. le-
gatus, ineolumi exercitu reducto ad consulem, remittitur
inde extemplo ad classem.

XXVIII. Hac satis felici expeditione bello commisso
reguli ac principes adcolae Macedonum in castra Romana
veniunt, Pleuratus Scerdilaedi filius et Amynander Atha-
manum rcX et ex Dardanis Bato Longari filius. bellum
suo nomine Longarus eum Demetrio, Philippi patre, ges-
serat. pollicentibus auxilia respondit consul, Dardano-

’ rum et Pleurati opera, cum exercitum in Macedoniam

induceret, se usurum3 Amynandro Aetolos concitandos
ad bellum adtribuit. Attali legatis -— nam ii quoque per
id tempus venerant —— mandat, ut Aeginae reX, ubi hi-
bernabat, classem Romanam opperiretur, qua adiuncta
bello maritimo, sicut ante, Philippum urgeret. ad Rho-
dios quoque missi legati, ut capesserent partem belli.
nec Philippus segnius — iam enim in Macedoniam per-
venerat — adparabat bellum. filium Persea, puerum
admodum, datis ex amicorum numero, qui aetatem eius
regerent, cum parte copiarum ad obsidendas angustias,
quae ad Pelagoniam sunt, mittit3 Sciathum et Pepare-
thum, haut ignobiles urbes, ne classi hostium praedae ac
praemio essent, diruit; ad Aetolos mittit legatos, ne gens
inquieta adventu Romanorum fidem mutaret.

XXVIIII. Concilium Aetolorum stata die, quod Pan-
aetolium vocant, futurum erat. huie ut obcurrerent, et
regis legati iter adcelerarunt, et a consule missus L. Fu-
rius Purpurio legatus venit. Atheniensium quoque legati
ad id concilium obcurrerunt. primi Macedones, eum qui-
bus recentissimum foedus erat, auditi sunt. qui nulla
nova re nihil se novi habere quod adferrent dixerunt:
quibus enim de causis experta inutili societate Romana
pacem cum Philippo fecissent, compositam semel pacem

4 servare eos debere. ‘an imitari' inquit unus ex legatis

