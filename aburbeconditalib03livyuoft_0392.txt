12

13

14

15

10

5

6

7

312 LlssER XXXVII, 57. 58. [a.u. 0565]

multa congiaria habuerat, quibus magnam partem homi-
num obligarat, favor populi se inclinabat. id cum aegre
paterentur tot nobiles, novum sibi hominem tantum prae-
ferri, P. Sempronius Gracchus et C. Sempronius Rutilus
ei diem dixerunt, quod pecuniae regiae praedaeque ali-
quantum captae in Antiochi castris neque in triumpho
tulisset neque in aerarium retulisset. varia testimonia
legatorum tribunorumque militum erant. M. Cato ante
alios testis conspiciebatur, euius auctoritatem perpetuo
tenore vitae partam toga candida elevabat. is testis, quae
vasa aurea atque argentea captis castris inter aliam prae-
dam regiam vidisset, ea se in triumpho negabat vidisse.
postremo in huius maxime invidiam desistere se petitione
Glabrio dixit, quando, quod taciti indignarentur nobiles
homines, id aeque novus competitor intestabili periurio
incesseret.

LVIII. Centum milium multa inrogata erat. bis de
ea re certatum est. tertio, cum de petitione destitisset
reus, nec populus de multa suffragium ferre voluit et tri-
buni eo negotio destiterunt. censores T. Quinctius Fla-
mininus, M. Claudius BIarcellus creati.

Per eos dies L. Aemilio Regillo, qui classe praefe-
ctum Antiochi regis devicerat, extra urbem in aede
Apollinis cum senatus datus esset, auditis rebus gestis
eius, quantis cum classibus hostium dimicasset, quot inde
naves demersisset aut cepisset, magno consensu patrum
triumphus navalis est decretus. triumphavit kal. Februa-
riis. in eo triumpho undequinquaginta coronae aureae
translatae sunt, pecunia nequaquam (tanta) pro specie
regii triumphi, tetrachma Attica triginta quattuor milia
ducenta, cistophori centum triginta duo milia trecenti.
supplicationes deinde fuerunt ex senatus consulto, quod
L. Aemilius in Hispania prospere rem publicam gessisset.

Haud ita multo post L. Scipio ad urbem venit3 qui
ne cognomini fratris cederet, Asiaticum se adpellari voluit.
et in senatu et in contione de rebus ab se gestis disseruit.
erant qui fama id maius bellum quam difficultate rei
fuisse interpretarentur: uno memorabili proelio debella-
tum gloriamque eius victoriae praefloratam ad Thermopylas

