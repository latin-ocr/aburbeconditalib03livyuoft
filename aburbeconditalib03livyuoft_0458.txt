[ὗ

378 LIBER xxxvnn, 6. 7. [a.u. c. 567. 568]

magis, quae in militibus eius quotidIe aspiciebantur. luxu-
riae enim peregrinae origo ab exercitu Asiatico invecta
in urbem est. ii primum lectos aeratos, vestem stragulam
pretiosam, plagulas et alia textilia et, quae tum magnifi-
cae supellectilis habebantur, monopodia et abacos Romam
advexerunt. tunc psaltriae sambucistriaeque et convivalia
alia ludorum oblectamenta addita epulis, epulae quoque
ipsae et cura et sumptu maiore adparari coeptae. tum
coquus, vilissimum antiquis mancipium et aestimatione
et usu, in pretio esse et quod ministerium fuerat ars ha-
beri coepta. vix tamen illa quae tum conspiciebantur
semina erant futurae luxuriae.

VH. In triumpho tulit Cn. Manlius coronas aureas
ducenta duodecim pondo, argenti pondo ducenta viginti
milia, auri pondo duo milia centum tria, tetrachmum At-
ticum eentum viginti septem milia, cistophorum ducenta
quinquaginta, Philippeorum aureorum nummorum sede-
cim milia trecentos viginti3 et arma spoliaque multarGal-
lica carpentis travecta, duces hostium duo et quinqua-
ginta ducti ante currum. militibus quadragenos binos
denarios divisit, duplex centurioni, triplex in equites, et
stipendium duplex (in pedites) dedit ; multi omnium or-
dinum donati militaribus donis currum secuti sunt. car-
minaque a militibus ea in imperatorem dicta, ut facile
adpareret in ducem indulgentem ambitiosumque ea dici,
triumphum esse militari magis favore quam populari ce-
lebrem, sed ad populi quoque gratiam conciliandam amici
Manlii valuerunt, quibus adnitentibus senatus consultum
factum est, ut ex pecunia quae in triumpho translata
esset, stipendium conlatum a populo in publicum, quod
eius solutum antea non esset, solveretur. vicenos quinos
et semisses in milia aeris quaestores urbani cum cura et
fide solverunt.

Per idem tempus tribuni militum duo ex duabus Hi-
spaniis cum litteris C. Atinii et L. Manlii, qui eas pro-
vincias obtinebant, venerunt. ex iis litteris cognitum est,
Celtiberos Lusitanosque in armis esse et sociorum agros
populari. de ea re consultationem integram senatus ad
novos magistratus reiecit.

