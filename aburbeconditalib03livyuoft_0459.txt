LIBER xxxVHI1, 7. s, [a.e.187.186] 379

Ludis Romanis eo anno, quos P. Cornelius Cethegus, ὅ

A. Postumius Albinus faciebant, malus in circo instabilis
in signum Pollentiae procidit atque id deiecit. ea reli-
gione moti patres et diem unum adiciendum ludorum
[celebritati] censuerunt et signa duo pro uno reponenda
et novum auratum faciendum. et plebeii ludi ab aedili-
bus C. Sempronio Blaeso et M. Furio Lusco diem unum
instaurati sunt.

VIII. Insequens annus Sp. Postumium Albinum et
Q. lWarcium Philippum eonsules ab exercitu bellorumque
et provinciarum eura ad intestinae coniurationis vindictam
avertit. praetores provincias sortiti sunt, T. Blaenius
urbanam, M. Licinius Lucullus inter cives et peregrinOS,
C. Aurelius Scaurus Sardiniam, P. Cornelius Sulla Sici-
liam, L. Quinctius Crispinus Hispaniam citeriorem, C.
Calpurnius Piso Hispaniam ulteriorem. consulibus am-
bobus quaestio de clandestinis coniurationibus decreta est.
Graecus ignobilis in Etruriam primum venit nulla eum
arte earum, quas multas ad animorum corporumque eul-
tum nobis eruditissima omnium gens invexit, sacrificulus
et vates, nec is qui aperta religione, propalam et quae-
stum et disciplinam profitendo, animos errore imbueret,
sed occultorum et nocturnorum antistes sacrorum. initia
erant, quae primo paucis tradita sunt, deinde vulgari
coepta sunt per viros mulieresque. additae voluptates
religioni vini et epularum, quo plurium animi inliceren-
tur. curn vinum animos [mosset] et nox et mixti feminis
mares, aetatis tenerae maioribus, discrimen omne pudoris
exstinxissent, corruptelae primum omnis generis fieri
coeptae, cum ad id quisque quo natura pronioris libidinis
esset paratam voluptatem haberet. nec unum genus
noxae, stupra promiscua ingenuorum feminarumque erant,
sed (falsi testes) falsa signa testimoniaque et indicia ex
eadem officina exibant, venena indidem intestinaeque
caedes, ita ut ne corpora quidem interdum ad sepulturam
exstarent. multa dolo, pleraque per vim audebant. occu-
lebat vim quod prae ululatibus tympanorumque et cym-
balorum strepitu nulla vox quiritantium inter stupra et
caedes exaudiri poterat.

9

10

¹0

4

5

