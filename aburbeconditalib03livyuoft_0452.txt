10

372 LIBER xxxvm, 60. [a.u.c.567]

consilium secessissent, paulo post C. Fannius ex sua
collegarumque aliorum, practer Gracchum, sententia pro-
nuntiavi-t, praetori non intercedere tribunos, quo minus
sua potestate utatur. Ti. Gracchus ita decrevit, quo minus
ex bonis L. Scipionis quod iudicatum sit redigatur, se non
intercedere praetori: L. Scipionem, qui regem opulentis-
simum orbis terrarum devicerit, imperium populi Romani
propagaverit in ultimos terrarum fines, regem Eumenem,
Rhodios, alias tot Asiae urbes devinxerit populi Romani
beneficiis, plurimos duces hostium in triumpho ductos
carcere incluserit, non passurum inter hostes populi Ro-
mani in carcere et vinculis esse, mittique eum se iubere.
tanto adsensu auditum est decretum, adeo dimissum Sci-
pionem laeti homines ridcrunt, ut vix in eadem civitate
videretur factum iudicium. in bona deinde L. Scipionis
possessum publice quaestores praetor misit. neque in
iis non modo vestigium ullum comparuit pecuniae regiae,
sed nequaquam tantum redactum est quantae summae
damnatus fuerat. conlata ea pecunia ab cognatis ami-
cisque et clientibus est L. Scipioni, ut, si acciperet eam,
locupletior aliquanto esset, quam ante calamitatem fuerat.
nihil accepit, quae necessaria ad cultum erant, redempta
ci a proximis cognatis sunt. verteratque Scipionum in-
vidia in praetorem et consilium eius et accusatores.

[PERIOCHA LIBRI XXXVIIII]

[M. Aemilius consul Liguribus subactis viam Placentia usque
Ariminum perductam Flaminiae iunxit. initia luxuriae in urbem
introducta ab exercitu Asiatico referuntur. Ligures quicumque
citra Apenninum erant, subacti sunt. Bacchanalia, sacrum Grae-
cum et nocturnum, omnium scelerum seminarium, cum ad ingentis
turbae coniurationem pervenisset, investigatum et multorum
poena sublatum est. a censoribus L. Valerio Flacco et M. Porcio
Catone, et belli et pacis artibus maximo, motus est senatu L.
Quintius Flamininus T. frater, eo quod cum Galliam provinc-iam
consul obtineret, rogatus a. Poeno Philippo, quem amabat, scorto
nobili, Gallum quendam sua manu occiderat sive, ut quidam tradi-
derunt, unum ex damnatis securi percusserat rogatus a meretrice

