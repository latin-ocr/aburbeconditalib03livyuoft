LIBER XXXVHII, 22. ⁶23. [a.C.186.185] 391

ex decreto pontificum, quod aedis Opis in Capitolio de
caelo tacta erat. hostiis maioribus eonsules procurarunt
urbemque lustraverunt. sub idem tempus et ex Umbria 5
nuntiatum est semimarem duodecim ferme annos natum
inventum. id prodigium abominantes arceri Romano agro
necarique quam primum iusserunt.

Eodem anno Galli Transalpini transgressi in Vene- 6
tiam sine populatione aut bello haud procul inde, ubi nunc
Aquileia est, locum oppido condendo ceperunt. legatis 7
Romanis de ea re trans Alpes missis responsum est, ne-
que profectos ex auctoritate gentis eos nec in Italia quid
facerent sese scire.

L. Scipio ludos eo tempore, quos bello Antiochi vo· S
visse sese dicebat, ex conlata ad id pecunia ab regibus
civitatibusque per dies decem fecit. legatum eum post 9
damnationem et bona vendita missum in Asiam ad diri-
menda inter Antiochum et Eumenem reges certamina Va-
lerius Antias est auctor: tum conlatas ei pecunias con· lO
gregatosque per Asiam artifices, et quorum ludorum post
bellum, in quo votos diceret, mentionem non fecisset, de
iis post legationem demum in senatu actum.

XXIII. Cum iam in exitu annus esset, Q. Marcius 1
absens magiStratu abiturus erat, Sp. Postumius quaestio-
nibus cum summa fide curaque perfectis comitia habuit.
creati consules sunt Ap. Claudius Pulcher, M. Sempro· 2
nius Tuditanus. postero die praetores facti P. Cornelius
Cethegus, A. Postumius Albinus, C. Afranius Stellio, C.
Atilius Serranus, L. Postumius Tempsanus, M. Claudius
Marcellinus. extremo anni, quia Sp. Postumius consul 3
renuntiaverat peragrantem se propter quaestiones utrum-
que litus Italiae desertas colonias Sipontum supero, Bu-
xentum infero mari invenisse, triumviri ad colonos eo 4
scribendos ex senatus consulto ab T. RIaenio praetore
urbano creati sunt L. Scribonius Libo, M. Tuccius, Cn.
Baebius Tamphilus.

Cum Perseo rege et Macedonibus bellum quod inmi- ὁ
nebat, non unde plerique opinantur, nec ab ipso Perseo
causas cepit; inchoata initia a Philippo sunt et is ipse,
si diutius vixisset, id bellum gessisset. una eum res, cum 6

