LIBER xxxm, 43. 44. [a. 0196. 195] 119

peditum equitumque novorum et P. Manlio in citeriorem
Hispaniam decretus, et legio eadem, quae fuerat sub Q.
Minucio praetore, data. et P. Porcio Laecae ad Etru-
riam eirea Pisas decem milia peditum et quingenti equi-
tes ex Gallico exercitu decreti. in Sardinia prorogatum
imperium Ti. Sempronio Longo.

XXXXHH. Provinciis ita distributis consules prius-
quam ab urbe proficiscerentur ver sacrum ex decreto pon-
tificum iussi facere, quod A. Cornelius Mammula prae-
tor voverat de senatus sententia populique iussu Cn.
Servilio, C. Flaminio consulibus. annis post uno et vi-
ginti factum est quam votum. per eosdem dies C. Clau-
dius Ap. filius Pulcher augur in Q. Fabi BIaximi locum
— is priore anno mortuus erat — lectus inauguratusque est.

BIirantibus iam vulgo hominibus, quod eum Hispania
movisset bellum neglegerent, litterae a Q. Minucio adla-
tae sunt, se ad Turdam oppidum cum Budare et Baesa-
dine, imperatoribus Hispanis, signis conlatis prospere
pugnasse: duodecim milia hostium caesa, Budarem im-
peratorem captum, eeteros fusos fugatosque. his litteris
lectis minus terroris ab Hispanis erat, uude ingens bel-
lum expectatum fuerat. omnes curae, utique post ad-
ventum decem legatorum, in Antiochum regem conversae.
hi expositis prius, quae cum Philippo acta essent et
quibus legibus data pax, non minorem belli molem in·-
stare ab Antiocho docuerunt: ingenti classe, egregio
terrestri exercitu in Europam eum traiecisse et, nisi
avertisset vana spes ex vaniore rumore orta Aegypti in-
vadendae, mox bello Graeciam arsuram fuisse. neque
enim ne Aetolos quidem quieturos, eum ingenio inquie—
tam tum iratam Romanis gentem. haerere et aliud in
visceribus Graeciae ingens malum, Nabim, nunc Lace—
daemoniorum, mox, si liceat, universae Graeciae futurum
tyrannum, avaritia et erudelitate omnis fama celebratos
tyrannos aequantem. cui si Argos velut arcem Pelo-
ponneso inpositam tenere liceat, deportatis in Italiam
Romanis exercitibus nequiquam liberatam a Philippo
Graeciam fore, pro rege, si nihil aliud, longinquo vici-
num tyrannum dominum habituram.

