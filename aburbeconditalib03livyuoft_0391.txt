LIBER xxxvii, 56. 57. [a. C.189] 311

eam rem ad civitatis suae dignitatem pertinere censerent.
Rhodi, senatum omni modo expugnaturum pertinaciam
legatorum. tum vcro inpensius quam ante Rhodi gratias
egerunt, cessurosque sese potius athogantiae Antipatri
quam causam turbandae pacis praebituros dixerunt. ita
nihil de Solis mutatum est.

LVII. Per eos dies quibus haec gesta sunt, legati
Blassilicnsium nuntiarunt, L.Baebium praetorem in pro-
vinciam Hispaniam proficiscentem ab Liguribus eircum-
ventum, magna parte comitum caesa vulneratum ipsum
cum paucis sine lictoribus BIassiliam perfugisse et intra.
triduum expirasse. senatus ea re audita decrevit, uti P.
Iunius Brutus, qui propraetor in Etruria esset, provincia
exercituque tradito uni cui videretur ex legatis, ipse in
ulteriorem Hispaniam proficisceretur eaque ei provincia
esset. hoc senatus consultum litteraeque a Sp.P0stumio
praetore ln Etruriam missae sunt, profectusque in IIispa-
niam est P. Iunius propraetor. in qua provincia prius
aliquanto quam successor veniret, L. Aemilius Paulus,
qui postea regem Persea magna gloria vicit, cum priore
anno haud prospere rem gessisset, tumultuario exercitu
conlecto, signis conlatis cum Lusitanis pugnavit3 fusi fu-
gatique hostes3 caesa decem octo milia armatorum, duo
milia trecenti eapti, et castra expugnata. huius victoriae
fama tranquilliores in Hispania res fecit.

Eodem anno ante diem tertium kal. Ianuarias Bono-
niam Latinam coloniam ex senatus consulto L. Valerius
Flaccus, M. Atilius Serranus, L. Valerius Tappo triumviri
deduxerunt, tria milia hominum sunt deducta3 equitibus
septuagena iugera, ceteris colonis quinquagena sunt data.
ager captus de Gallis Bois fuerat, Galli Tuscos expu-
lerant.

Eodem anno censuram multi et clari viri petierunt.
quae res tamquam in se parum magni certaminis causam
haberet, aliam contentionem multo maiorem excitavit.
petebant T. Quinctius Flamininus, P. Cornelius Cn. f. Sci-
pio, L. Valerius Flaccus, M. Porcius Cato, M. Claudius
EIarcellus, M’. Acilius Glabrio, qui Antiochum ad Ther-
mopylas Aetolosque devicerat. in hunc maxime, quod

10

ΙΨ

10

11

