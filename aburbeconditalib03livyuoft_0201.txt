LIBER xxxin, 4647. [a. c. 195] 121

infimorum quoque libertati gravem esse superbiam eorum,
legem extemplo promulgavit pertulitque, in singulos an· 7
nos iudices legerentur, neve quis biennium continuum
iudex esset. ceterum quantam eo facto ad plebem inierat
gratiam, tantum magnae partis principum obfenderat ani-
mOS. adiecit et aliud, quo bono publico sibi proprias 8
simultates irritavit. vectigalia publica partim neglegentia
dilabebantur, partim praedae ac divisui et. principum qui-
busdam et magistratibus erant, quin et pecunia, quae in 9
stipendium Romanis suo quoque anno penderetur, deerat,
tributumque grave privatis inminere videbatur.
XXXXVH. Hannibal postquam vectigalia quanta 1
terrestria maritimaque essent et in quas res erogarentur
animadvertit et quid eorum ordinari rei publicae usus
consumerent, quantum peculatus averteret, omnibus resi-
duis pecuniis exactis, tributo privatis remisso, satis locu-
pletem rem publicam fore ad vectigal praestandum Ro-
manis pronuntiavit in contione, et praestitit promissum.
Tum vero ii, quos paverat per aliquot annos publicus 3
peculatus, velut bonis ereptis, non furtorum manubis ex—
tortis infensi et irati, Romanos in Hannibalem ct ipsos
causam odii quaerentis instigabant. ita diu repugnante -1
P. Scipione Africano, qui parum ex dignitate populi Ro-
mani esse ducebat, subscribere odiis accusatorum Hanni-
balis et factionibus Carthaginiensium inserere publicam
auctoritatem nec satis habere bello vicisse Hannibalem, 5
nisi velut accusatores calumniam in eum iurarent ac no-
men deferrent, tandem pervicerunt, ut legati Carthaginem 6
mitterentur, qui ad senatum eorum arguerent, Hanniba-
lem cum Antiocho rege consilia belli faciendi inire. legati 7
tres missi, Cn. Servilius, M. Claudius Marcellus, Q. Te-
rentius Culleo. qui cum Carthaginem venissent, ex con-
silio inimieorum Hannibalis quaerentibus causam adven-
tus dici iusserunt, venisse se ad controversias, quae cum 8
BIasinissa rege Numidarum Carthaginiensibus essent,
dirimendas. id creditum vulgo: unum Hannibalem se 9
peti ab Romanis non fallebat, et ita pacem Carthaginien-
sibus datam esse, ut inexpiabile bellum adversus se unum
maneret. itaque cedere tempori et fortunae statuit, et 10

10

