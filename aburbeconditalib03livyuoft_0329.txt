LIBER XXXVI, 35. [a. 0. 191] 249

paulo ante vociferati Aetoli fuerant, redit. ibi cum inpensius
orarent, ut misereretur gentis Aetolorum, exire aliquos ad
se iussit. Phaeneas ipse principesque alii extemplo
egressi sunt. quibus provolutis ad pedes ‘fortuna' inquit
‘vestra facit, ut et irae meae et orationi temperem. eve-
nerunt quae praedixi eventura. et ne hoc quidem reliqui
vobis est, ut indignis accidisse ea videantur. ego tamen
sorte quadam nutriendae Graeciae datus ne ingratis qui-
dem benefacere absistam. mittite oratores ad consulem,
qui indutias [in] tantum temporis petant, ut mittere lega-
tos Romam possitis, per quos senatui de vobis permit-
tatis. ego apud consulem deprecator defensorque vobis
adero? ita ut censuerat Quinctius fecerunt, nec asper-
natus est legationem consul3 indutiisque in diem certam
datis, qua legatio renuntiari ab Roma posset, soluta ob-
sidio est et exercitus in Phocidem missus.

Consul eum T. Quinctio ad Achaicum concilium Ae-
gium traiecit. ibi de Eleis et de exsulibus Lacedaemonio-
rum restituendis actum est. neutra perfecta reS, quia suae
gratiae reservari veniam Achaei, Elei per se ipsi quam per
Romanos maluerunt Achaico contribui concilio. Epirota-
rum legati ad consulem venerunt, quos non sincera fide
in amicitia fuisse satis constabat, militem tamen nullum
Antiocho dederant. pecunia iuvisse eum insimulabantur,
legatos ad regem ne ipsi quidem misisse infitiabantur. iis
petentibus, ut. in amicitia pristina esse liceret, respondit
consul, se utrum hostium an pacatorum eos numero ha-
beret nondum scire, senatum eius rei iudicem fore: in-
tegram se causam eorum Romam reicere, indutias ad id
dierum nonaginta dare. Epirotae Romam missi senatum
adierunt. iis magis quae non fecissent hostilia referenti-
bus quam purgantibus ea, de quibus arguebantur, respon-
sum datum est, quo veniam impetrasse, non causam pro-
basse videri possent. et Philippi regis legati sub idem
tempus in senatum introducti, gratulantes de victoria. iis
petentibus, ut. sibi sacrificare in Capitolio donumque ex
auro liceret ponere in aede Iovis optimi maximi, permis-
sum ab senatu. eentum pondo eoronam auream posue-
runt. non responsum solum benigne regis legatis est,

10

11

12

13

