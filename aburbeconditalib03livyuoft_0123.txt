LIBER xxm, 48. 49. [abaco] 43

eius rem extrahere 3 quod praetor non fecisset, senatui
faciendum esse, ut consulem expecta-ret3 ubi eoram
disceptantis consulem et praetorem audissent, verius de
causa existimaturos esse. magna pars senatus nihil
praeter res gestas et an in magistratu suisque auspiciis
gessisset, censebant spectare senatum debere: ex duabus
coloniis, quae velut claustra ad cohibendos Gallicos tu-
multus obpositae fuissent, cum una direpta et incensa
esset traiecturumque id incendium velut ex continentibus
tectis in alteram tam propinquam coloniam esset, quid
tandem praetori faciendum fuisse? nam si sine consule
geri nihil oportuerit, aut senatum peccasse, qui exereitum
praetori dederit ——potuisse enim, sieut non praetoris,
sed consulis exercitu rem geri voluerit, ita finire senatus
consulto, ne per praetorem, sed per consulem gereretur —,
aut consulem, qui non, cum exercitum ex Etruria transire
in Galliam iussisset, ipse Arimini obcurrerit, ut bello
interesset, quod sine eo geri fas non esset. non expectare
belli tempora moras et dilationes imperatorum et pugnan-
dum esse interdum, non quia velis, sed qnia hostis cogat.
pugnam ipsam eventumque pugnae spectari debere. fusos
caesosque hostis, castra capta ac direpta, coloniam libera-
tam obsidione, alterius coloniae captivos recuperatos re-
stitutosque suis, debellatum uno proelio esse. non ho-
mines tantum ea victoria laetatos, sed diis quoque in-
mortalibus per triduum supplicationes habitas, quod bene
ae feliciter, non quod male ac temere res publica a
L. Furio praetore gesta esset. data fato etiam quodam
Furiae genti Gallica bella.

XXXXVHH. Huius generis orationibus ipsius ami-
corumque victa est praesentis gratia praetoris, absentis
consulis maiestas, triumphumque frequentes L. Furio de-
creverunt. triumphavit de Gallis in magistratu L.Furius
praetor et in aerarium tulit trecenta viginti milia aeris,
argenti centum milia quingenta. neque captivi ulli ante
currum ducti neque spolia praelata neque milites secuti.
omnia praeter victoriam penes consulem esse adparebat.

Ludi deinde a P. Cornelio Scipione, quos consul in
Africa voverat, magno adparatu facti. et de agris mili-

10

11

2

3

4
5

