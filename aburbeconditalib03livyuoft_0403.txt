LIBER XXXVIII, 9. 10. [a. c. 189] 323

filius, qui cum ea gente primum amicitiam pepigerat, eon-
sulis frater matre eadem genitus, egregie adiuvit. Am-
bracienses prius pacti, ut Aetolorum auxiliares sine fraude
emitterent, aperuerunt portas: dein [Aetoli] quingenta
Euboica ut darent talenta, ex quibus ducenta praesentia,
trecenta per annos sex pensionibus aequis; captivos per-
fugasque redderent Romanis ; urbem ne quam formulae
sui iuris facerent, quae post id tempus, quo T. Quinctius
traiecisset in Graeciam, aut vi capta ab Romanis esset
aut voluntate in amicitiam venisset3 Cephallenia insula
ut extra ius foederis esset. haec quamquam spe ipsorum
aliquanto leviora crant, petentibus Aetolis ut ad concilium
referrent permissum est. parva disceptatio de urbibus
tenuit, quae cum sui iuris aliquando fuissent, avelli velut
a corpore suo aegre patiebantur3 ad unum omnes tamen
accipi pacem iusserunt. Ambracienses coronam auream
consuli centum et quinquaginta pondo dederunt. signa
aenea marmoreaque et tabulae pictae, quibus ornatior
Ambracia, quia regia ibi Pyrrhi fuerat, quam ceterae re-
gionis eius urbes erant, sublata omnia avectaque. nihil
praeterea tactum violatumve.

X. Profectus ab Ambracia consul in mediterranea
Aetoliae, ad Argos Amphilochium—viginti duo milia ab
Ambracia abest—castra posuit. eo tandem legati Aetoli
mirante consule quod morarentur venerunt. inde post-
quam adprobasse pacem concilium Aetolorum aceepit,
iussis proficisci Romam ad senatum permissoque, ut et
Rhodi et Athenienses deprecatores irent, dato qui simul
cum iis proficisceretur C. Valerio fratre, ipse in Cephalle-
niam traiecit. praeoccupatas auris animosque principum
Romae criminibus Philippi invenerunt, qui per legatos,
per litteras Dolopas Amphilochosque et Athamaniam ere-
ptas sibi querens, praesidiaque sua, postremo filium etiam
Persea ex Amphilochis pulsum, averterat senatum ab
audiendis precibus eorum. Rhodi tamen et Athenienses
cum silentio auditi sunt. Atheniensis legatus Leo Hice-
siae filius eloquentia etiam dicitur movisse3 qui vulgata
similitudine, mari tranquillo quod ventis concitaretur ae-
quiperando multitudinem Aetolorum, usus, cum in fide

21*

9

10

11

13

10

