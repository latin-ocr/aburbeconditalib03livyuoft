Linea xxxi, 11-13. [a.c.200] 11

Varro, Sp. Lucretius, Cn. Octavius. quinqueremes singulis
datae.

XII. Litterae deinde in senatu recitatae sunt Q. 1
Minucii praetoris, cui Bruttii provincia erat: pecuniam
Locris ex Proserpinae thensauris nocte clam sublatam
nec ad quos pertineat facinus vestigia ulla extare.
indigne passus senatus non cessari ab sacrilegis et ne 2
Pleminium quidem, tam clarum recensque noxae simul
ac poenae exemplum, homines deterrere. C. Aurelio 3
consuli negotium datum, ut ad praetorem in Bruttios
scriberet: senatui placere quaestionem de expilatis then-
sauris eodem exemplo haberi, quo M. Pomponius praetor
triennio ante habuisset3 quae inventa pecunia esset, re- 4
poni 3 si quo minus inventum foret, expleri ac piacularia,
si videretur, sicut ante pontifices censuissent, fieri. curam 5
expiandae violationis eius templi prodigia etiam sub idem
tempus pluribus locis nuntiata accenderunt: in Lucanis
caelum arsisse adferebant, Priverni sereno per diem totum
rubrum solem fuisse, Lanuvii templo Sospitae Iunonis υ·
nocte strepitum ingentem exortum. iam animalium ob-
sceni fetus pluribus locis nuntiabantur: in Sabinis incer-
tus infans natus masculus an femina esset, alter sexdecim
iam annorum item ambiguo sexu inventus 3 Frusinone
agnus cum suillo capite, Sinuessae porcus cum capite
humano natus, iu Lucanis in agro publico eculeus eum
quinque pedibus. foeda omnia et deformia errantisque 8
in alienos fetus naturae visa3 ante omnia abominati semi-
mares iussique in mare extemplo deportari, sicut proxime
C. Claudio, M. Livio consulibus deportatus similis pro-
digii fetus erat. nihilo minus decemviros adire libros dc 9
portento eo iusserunt. decemviri ex libris res divinas
easdem, quae proxime secundum id prodigium factae
essent, imperarunt. carmen praeterea ab ter novenis
virginibus cani per urbem iusserunt, donumque Iunoni
reginae ferri. ea uti fierent C. Aurelius consul ex de- 10
cemvirorum responso curavit. carmen, sicut patrum me-
moria Livius, ita tum condidit P. Licinius Tegula.

XIII. Expiatis omnibus religionibus —— nam etiam 1
Locris sacrilegium pervestigatum ab Q. Minucio erat pe-

*Ι

