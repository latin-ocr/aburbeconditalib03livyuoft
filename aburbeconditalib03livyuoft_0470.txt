390 LIBER XXXVIIII, 21. ⁵22. [a.u.0.5‹;s.5ssa]

1 XXI. Sub hunc nuntium ex Ligustinis vulgatum
litterae ex Hispania mixtam gaudio tristitiam adferentes
2 venerunt. C. Atinius, qui biennio ante praetor in eam
provinciam profectus erat, cum Lusitanis in agro Oscensi
signis conlatis pugnavit3 ad sex milia hostium sunt caesa,

3 ceteri fusi et fugati castrisque exuti. ad oppidum deinde
Astam obpugnandum legiones ducit3 id quoque haud multo
maiore certamine cepit quam castra, sed dum incautius
subit muros, ictus ex vulnere post dies paucos moritur.

4 litteris de morte propraetoris recitatis senatus censuit,
mittendum qui ad Lunae portum C. Calpurnium praetorem
consequeretur nuntiaretque, senatum aequum censere, ne

5 sine imperio provmcia esset. maturare eum proficisci. quarto
die qui missus eratLunam venit3 paucis ante diebus Cal-

6 purnius profectus erat. et in citeriore Hispania L. Manlius
Acidinus, qui eodem tempore quo C. Atinius in provin-

7 ciam ierat, cum Celtiberis acie conflixit. ineerta victoria
discessum est, nisi quod Celtiberi castra inde nocte pro·
xima moverunt, Romanis et suos sepeliendi et spolia le-

8 gendi ex hostibus potestas facta est. paucos post dies
maiore coacto exercitu Celtiberi ad Calagurim oppidum

9 ultro lacessiverunt proelio Romanos. nihil traditur, quae
causa numero aucto infirmiores eos fecerit. superati proe-
lio sunt3 ad duodecim milia hominum caesa, plus duo

10 capta, et castris Romanus potitur. et nisi successor ad-
ventu suo inhibuisset inpetum victoris, subacti Celtiberi
forent. novi praetores ambo exercitus in hiberna de-
duxerunt.

1 XXII. Per eos dies, quibus haec ex Hispania nuntiata
sunt, ludi Taurii per biduum facti religionis causa. adpa-
ratos deinde ludos M. Fulvius, quos voverat Aetolico bello

2 fecit. multi artifices ex Graecia venerunt honoris eius
causa. athletarum quoque certamen tum primo Romanis
spectaculo fuit et venatio data leonum et pantherarum et
prope huius saeculi copia ac varietate ludicrum celebra-

3 tum est. novemdiale deinde sacrum tenuit, quod in Piceno
per triduum lapidibus pluerat, ignesque caelestes multi-
fariam orti adussisse complurium levi adflatu vestimenta

4 maxime dicebantur. addita et unum diem supplicatio est

