12

1

2

3

6

7

ὅ

9

10

11

1

234 LIBER xxxw, 15-17. [a.u.e.5ss.0‚]

beantur, possint. ideo Pylae, et ab aliis, quia calidae
aquae in ipsis faucibus sunt, Thermopylae locus adpel-
latur, nobilis Lacedaemoniorum adversus Persas morte
magis memorabili quam pugna.

XVI. Hautquaquam pari tum animo Antiochus intra
portas loci eius castris positis munitionibus insuper sal-
tum inpediebat3 et 011111 duplici vallo fossaque et muro
etiam, qua res postulabat, ex multa copia passim iacen-
tium lapidum permunisset onmia, satis fidens, numquam
ea vim Romanum exercitum facturum, Aetolos ex quat—
tuor milibus— tot enim convenerant— partim ad Hera-
cleam praesidio obtinendam, quac ante ipsas fauces posita
est, partim Hypatam mittit, et Heracleam haud dubius
consulem obpugnaturum, et iam multis nuntiantibus circa
Hypatam onmia evastari. consul depopulatus Hypaten-
sem primo, deinde Heracleensem agrum, inutili utrobique
auxilio Aetolorum, in ipsis faucibus prope fontes calida-
rum aquarum adversus regem castra posuit. Aetolorum
utraeque manus Heracleam sese incluserunt. Antiochum,
cui, priusquam hostem cerneret, satis omnia permunita
et praesidiis obsaepta videbantur, timor incessit, ne quas
per inminentia iuga calles inveniret ad transitum Roma-
nus: nam ct Lacedaemonios quondam ita a Persis circui-
tos fama erat, et nuper Philippum ab iisdem Romanis.
itaque nuntium Heracleam ad Aetolos mittit, ut hanc sal-
tem sibi operam eo bello praestarent, ut vertices circa
montium occuparent obsiderentque‚ ne qua transire Ro-
mani possent. hoc nuntio audito dissensio inter Aetolos
orta est. pars imperio parendum regis atque eundum cen-
sebant, pars subsistendum Heracleae ad utramque fortu-
nam, ut sive victus ab consule rex esset, in expedito
haberent. integras copias ad opem propinquis ferendam
civitatibus suis, sive vinceret, ut dissipatos in fugam Ro-
manos persequerentur. utraque pars non mansit modo
in sententia sua, sed etiam exsecuta est consilium. duo
milia Heracleae substiterunt, duo trifariam divisa Calli-
dromum et Rhoduntiam ct Tichiunta— haec nomina ca-
cuminibus sunt —— occupavere.

XVII. Consul postquam insessa superiora loca ab

