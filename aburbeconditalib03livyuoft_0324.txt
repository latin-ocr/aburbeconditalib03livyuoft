244 LIBER XXXVI, 28. 29. [a. u. e. 563]

ι XXVIII. Postquam ad consulem ventum est, Phac-
neas legationis princeps longam orationem et varie ad miti-
gandam iram victoris compositam ita ad extremum finivit,
ut diceret, Aetolos se suaque omnia fidei populi {omani
permittere. id consul ubi audivit, ‘ etiam atque etiam videte‚'
inquit ‘Aetoli, ut ita permittatis.’ tum decretum Phaeneas,

3 in quo id diserte scriptum erat, ostendit. ‘quando ergo’
inquit ‘ita permittitis, postulo, ut mihi Dicaearchum civem
vestrum et Menestam Epirotam' —— Naupactum is cum
praesidio ingressus ad defectionem compulerat -— ‘ et Amy-
nandrum cum principibus Athamanum, quorum consilio

4 ab nobis defecistis, sine mora dedatis? prope dicentem

interfatus Romanum ‘non in servitutem ‚⁹ inquit ‘sed in

fidem tuam nos tradidimus3 etcertum habeo te inprudentia
labi, qui nobis imperes quae moris Graecorum non sint?
ad ea consul ‘nec hercule' inquit ‘magnopere nunc curo,
quid Aetoli satis ex more Graecorum factum esse censeant,
dum ego more Romano imperium inhibeam in deditos

6 modo decreto suo, ante armis victos. itaque ni propere fit
quod impero, vinciri vos iam iubebo‚’ adferrique catenas
et circumsistere lictores iussit. tum fracta Phaeneae fero-
eia Aetolisque aliis est, et tandem cuius condicionis essent

7 senserunt. et Phaeneas se quidem et qui adsint Aetolo-
rum scire facienda esse quae imperentur dixit, sed ad
decernenda ea concilio Aetolorum opus esse: ad id petere

8 ut decem dierum indutias daret. petente Flacco pro Ae-
tolis indutiae datae et Hypatam reditum est. ubi cum in
consilio delectorum, quos apocletos vocant, Phaeneas et
quae imperarentur et quae ipsis prope accidissent expo-

9 suisset, ingemuerunt quidem principes condicioni suae,
parendum tamen victori censebant et ex omnibus oppidis
convocandos Aetolos ad concilium.

1 XXVIIII. Postquam vero coacta onmis multitudo
eadem illa audivit, adeo saevitia imperii atque indignitate
exasperati animi sunt, ut si in pace fuissent, illo inpetu

⁴2 irae concitari potuerint ad bellum. ad iram accedebat et
difficultas eorum quae imperarentur— quonam modo enim

3 utique regem Amynandrum se tradere posse? -— et spes
forte oblata, quod Nicander eo ipso tempore ab rege Antio-

¹0

27!

