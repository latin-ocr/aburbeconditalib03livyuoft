[PERIOCHA LIBRI XXXI]

[Belli adversus Philippum Macedoniae regem, quod intermis-
sum erat, repetiti causae referuntur hae: tempore initiorum duo
iuvenes Acarnanes, qui non erant initiati, Athenas venerunt etin
sacrarium Cereris cum aliis popularibus suis intraverunt. ob hoc,
tamquam summum nefas commisissent, ab Atheniensibus occisi
sunt. Acarnanes mortibus suorum commoti ad vindicandos illos
auxilium a Philippo petierunt et Athenas obpugnaverunt, Athe-
nienses auxilium a Romanis petierunt. post pacem Carthagi-
niensibus datam paucis mensibus coeptum est, ab urbe condita
autem anno quingentesimo quinquagesimo. cum Atheniensium,
qui a Philippo obsidebantur, legati auxilium a senatu petis-
sent et id senatus ferendum censuisset, plebe, quod tot bello-
rum continuus labor gravis erat, dissentiente tenuit auctoritas
patrum, ut sociae civitati ferri quoque opem populus iuberet. id
bellum P. Sulpicio consuli mandatum est, qui exercitu in Macedo-
niam ducto equestribus proeliis prospere cum Philippo pugnavit.
Aboedeni a Philippo obsessi ad exemplum Saguntinorum suos
seque occiderunt. L. Furius praetor Gallos Insubres rebellantes
et Hamilcarem Poenum bellum in ea parte Italiae molientem acic
vicit. Hamilcar eo bello occisus est et milia hominum xxxv.
praeterea expeditiones Philippi regis et Sulpici consulis expugna-
tionesque urbium ab utroque factas continet. Sulpicius consul
bellum gerebat adiuvantibus rege Attalo et Rhodiis. triumphavit
dc Gallis L. Furius praetor]

ΤΙΤΙ LIVI
AB VRBE CONDITA

LIBER XXXI.

I. Me quoque iuvat, velut ipse in parte laboris ac peri- 1
culi fuerim, ad finem belli Punici pervenisse. nam etsi 2
profiteri ausum perscripturum res omnis Romanas in par-

tibus singulis tanti operis fatigari minime conveniat, tamen, 3
Livi vul. III. 1

